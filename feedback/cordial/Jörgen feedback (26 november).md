*Baserad på main_report_v6.1*

Feedback på Effekthemtagningsrapport.

Stycke 2, bakgrund:

- Ett förslag är att ändra perspektiv i texten från "2022 stod vi inför ett vägskäl" till ex "2022 stod SH Pension inför ett vägskäl".  Detta tycker jag kan analyseras genomgående för hela rapporten då det återkommer på ytterligare ett par ställen.
- Det är inte heller helt tydligt vad vägskälet är. Alltså, vad skulle vara alternativet till att inte genomföra transformationen?

Stycke 3, Startläge 2022

- Samma feedback som första punkten i stycke 2. Vem eller vilka är "vi"? Är det ledningsgruppen? Är det SH Pension?
- Punkt 1 inom 4 kritiska dimensioner, IT-system och tillväxt, säger nu enbart att IT-system passerat bäst-före-datum. Beskriv även gärna hur det påverkar tillväxt och begränsning i tillväxt. Detta beskrivs dock bättre i nästa underrubrik "Dimension 1: IT-system och tillväxt", så förslag är att hitta någon mening från den texten och sammanfatta i ett ord och placera i Punkt 1 inom 4 kritiska dimensioner.
- Citat från Lars Carlsson under underrubriken "Dimension 3: Processer": "Vi hade ingen process för paketering". Paketering av vad?

En generell synpunkt från samtliga underrubriker och utmaningar som beskrivs i Stycke 3 är att det är väldigt tekniskt beskrivet och ofta utifrån ett IT-perspektiv. Går det att komplettera med ett tydligare affärsperspektiv med affärsrisker, verksamhetsprocesser, och mer affärsperspektiv inom tillväxt?

Under SAK-baserad kvantifiering:

- Bedömningen av SAK i betyg 1-5 bör ändras till prioritering istället för betyg, om vi menar i utgångsläget när dessa skapades. Om vi här menar betyg 1-5 i hur väl de strategiska affärskraven var uppfyllda vid utgångsläget bör det förtydligas något mer än meningen under den första tabellen i stycket. Framförallt att bedömningen utfördes i samband med utformningen av Effekthemtagningsrapporten.
    - Detta tycker jag även bör förtydligas i tabell 2 där namnsättning av kolumnen "Betyg 2022" kan ändras. Det eftersom SAK inte betygsattes 2022.

Stycke 4, Nuläge 2025

- I mitt tycke är inledningen väldigt lik avslutningen i Stycke 3. Förslag: göra inledningen i Stycke 4 mindre repetetiv än det som uttrycks tidigare i rapporten.
- I andra stycket beskrivs att "premierna har ökat med 136 procent". Är det årliga premieinbetalningar som ökat med 136%?

Målområde 2: Kund och kanal

- Under rubriken "Tillväxten är imponerande" så kan rubriken leda till missförstånd om man läser tabellen med premieutveckling som den faktiska förflyttningen. Visst är tabellen de initiala målen som sattes och inte den faktiska utvecklingen?

Målområde 6: Lönsamhet

- Under rubriken Tillväxten är imponerande så är uppställningen med "från och till" något otydlig av vad som är det faktiska nuläget, vilka av siffrorna som är mål etc.

Slutsats: Teknisk framgång, affärsmässigt tålamod

- Trad-produkt kvalitetssäkrad kanske kan ses som en produkt-teknisk del. Men om vi med tekniskt menar IT så anser jag att denna punkt snarare bör återfinnas bland de affärsmässiga punkterna.
- Under affärsmässigt och Premier. Stämmer det att SH Pension nu har 600 mkr i premier in?

Utöver allt ovan.

Texter kommer att bearbetas för att formuleras mer?

Ska det nya samarbetet med Movestic tillföras till något av områdena? Det skulle kunna göra att vi förflyttat oss ytterligare i något av områdena.